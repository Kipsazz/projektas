Kompiuterinė diagnostika – kam jos reikia?

Dažnai interneto erdvėje – socialiniuose tinkluose, automobilių mėgėjų forumuose tenka matyti daug temų kur vairuotojai apibūdina automobilyje atsiradusius neigiamus simptomus, arba įkelia nuotrauką kurioje matosi prietaisų skydelyje deganti „check engine“ arba abs sistemos lemputė ir tikisi sulaukti atsakymo kurią konkrečiai detalę pasikeisti arba remontuoti, kad jų automobilis vėl važiuotų be problemų, o apie gedimą pranešančios lemputės užgestų. Dažniausiai po įkeltu klausimu žmonės rašo savo pasiūlymus ką keisti. Atrodytų, kad nieko blogo, anaiptol – gerai kai žmonės stengiasi padėti kitiems. Bet… Dažniausiai žmonės nurodo tik tai kas buvo atsitikę būtent jų automobiliui, o tai nereiškia, kad tai galioja ir klausimą uždavusio asmens transporto priemonei. Blogiausia, kad tuomet žmogus prisiskaitęs patarimų pradeda keisti viską iš eilės, o problema kaip nedingsta taip nedingsta, o pinigai detalėms išleidžiami. Protingiausias patarimas šioje situacijoje, prieš keičiant viską iš eilės, būtų paprastas – kompiuterinė diagnostika.
Automobilio kompiuterinė diagnostika dažniausiai parodo kur yra problema, o prieš keičiant detalę visuomet galima ją papildomai patikrinti ir įsitikinti 100 procentų, kad tikrai gedimas yra šioje vietoje.