Techninė automobilio apžiūra
   Techninė automobilio apžiūra daugeliui vairuotojų sukelia galvos skausmą ir papildomų rūpesčių. Tačiau techniškai tvarkingas automobilis, ne tik padeda išvengti problemų, bet ir apsaugo Jus nuo nelaimingų atsitikimų kelyje, kurie kyla dėl įvairių transporto priemonės gedimų. Tačiau kaip sužinoti, ar Jūsų automobilis yra techniškai tvarkingas?
  Prieš keliaujant į techninės apžiūros stotį,patartina automobilį nuvežti pas meistrus.  Patikėkite savo automobilį servisui, kuris teikia transporto priemonių paruošimo techninei apžiūrai paslaugą ir puikiai žino, į ką reikia atkreipti dėmesį ir ką reikia pataisyti. Yra sričių, kurias gali pastebėti tik savo srities specialistas. Kompiuterinės diagnostikos ir patirties dėka ,,Autremio‘‘ meistrai ne tik patars, bet ir sutaisys gedimus.
    Žinoma, kai kuriuos dalykus įvertinti galite ir patys. Nepamirškite  atkreipti dėmesio į saugos diržus ir jų užsegimo mechanizmus, garso signalą ir valytuvus, langų valymo sistemą. Pasižiūrėkite, ar gerai sureguliuoti žibintai, ar jie gerai šviečia. Patikrinkite, ar padangos nėra sudilusios. Transporto priemonės stiklai negali turėti defektų, kurie trukdo gerai matyti kelią, žibintai turi būti nesuskilę ir neišblukę. Dujų išmetimo sistema turi būti tinkamai pritvirtinta, nepaveikta didelės korozijos, o išmetamų kenksmingų medžiagų kiekis negali viršyti leistinų normų. Jeigu visi išvardyti dalykai yra tvarkingi, tuomet techninė apžiūra neturėtų  Jūsų apsunkinti ir sukelti streso.
   Jei į automobilio techninę apžiūrą atvykstama paskutinę jos galiojimo dieną ir automobilis būna netvarkingas, tuomet patenkama į tokią situaciją, kai transporto priemonę eksploatuoti draudžiama, tačiau savininkas, tai daro, kadangi nori jį paruošti pakartotinei apžiūrai. Dėl šios priežasties į automobilių servisą ar techninės apžiūros stotį reikėtų atvykti dar tada, kai nėra pasibaigęs senosios apžiūros terminas. Taip pasiliksite pakankamai  laiko įvairiems atsiradusiems trūkumams panaikinti.
    Verta prisiminti, jog techniškai tvarkingas automobilis yra saugus automobilis, todėl nerizikuokite  savo saugumu ir leiskite transporto priemonę patikrinti meistrams.
