Kaip paruošti automobilį žiemai?
    Rudenį, vėstant ir besikeičiant oro salygoms, neparengtas automobilis sukelia daug nepatogumų, o dažnai tampa ir skaudžių nelaimių kelyje priežastis. Sezonų kaita reikalauja atitinkamo automobilio paruošimo, kuris padės Jums išvengti nemalonumų.
Pateikiame keletą punktų, į kuriuos turėtumėte atkreipti dėmesį artėjant šaltajam metų sezonui:
 
Padangos. Tai vienas svarbiausių elementų, norint jaustis saugiai kelyje žiemą. Neužmirškite, pasikeisti padangų ir patikrinkite, ar jos nenusidevėjusios.
Slėgis padangose. Atrodo, kad oras padangose tėra labai nekaltas reiškinys, bet tai lemia ne tik eismo saugumą, bet ir degalų ekonomiją.
Aušinimo skystis. Neverta taupyti ir aušinimo skysti geriau pasikeisti prieš šaltajį sezoną, o ne kartą į kelis metus.
Tepalas. Tepalą visi vairuotojai dažniausiai keičia nustatytu periodiškumu. Įprastai ši procedūra atliekama kas 10-15 tūkstančių kilometrų, tačiau patariama prieš žiemą tepalą pakeisti net ir tuomet, jei to daryti pagal nuvažiuotus kilometrus dar nereikia. Esant naujai alyvai, variklis užsikuria lengviau.
Kuro filtras. Labiausiai atkreipti į jį dėmesį turėtų tie, kurie vairuoja dyzeliu varomą automobilį.
Degalų kiekis. Net jei esate įprate, vienu metu neužsipilti daug kuro, žiema patariama šito vengti. Kuo pilnesnis bakas, tuo mažiau vietos lieka orui, kuris kondencuojantis virsta lašeliais.
Elektros įranga. Akumuliatoriaus, starterio ir generatoriaus apžiūra, padės išvengti mašinos neužsikūrimo žiemos rytais.
Stiklų plovimo skystis. Žiemos mėnesiais, būtina naudoti neužšąlantį langų plovimo skystį.
Spynos ir gumos. Esant drėgniems orams, o naktį staiga paspaudus šaltukui, ryte gali sunkiai atsidaryti durelės. Kai mes jas atidarome panaudodami jėgą – dažniausiai pamatome suplyšusias apsaugines gumas. Rekomenduojama šias gumines dalis prieš žiemą nusausinti ir sutepti specialiu skysčiu.
 
    Jeigu Jūs nesate tikri dėl savo automobilio pasiruošimo šaltajam sezonui, užsukite į autoservisą, kuriame specialistai patars ir padės Jums.